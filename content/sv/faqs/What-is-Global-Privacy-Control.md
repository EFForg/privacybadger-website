---
question: 'Vad är Global Privacy Control (GPC)?'
weight: 70
---

[Global Privacy Control (GPC)](https://globalprivacycontrol.org/) är en ny specifikation som låter användare meddela företag att de inte vill att deras data delas eller säljs. Som förval skickar Privacy Badger GPC-signalen till alla företag du interagerar med tillsammans med Do Not Track (DNT)-signalen.

Vad är skillnaden? Syftet med Do Not Track är att meddela företag att du undanber att spåras på något vis (lär dig mer om vad vi menar med "tracking" [här](https://www.eff.org/pages/understanding-effs-do-not-track-policy-universal-opt-out-tracking)). Privacy Badger ger tredjepartsföretag möjlighet att efterleva DNT genom att anta [vår DNT-policy](https://www.eff.org/dnt-policy/) och blockera de som ser ut att spåra dig ändå.

När DNT utvecklades bortsåg många webbplatser helt sonika användarnas begäran om att inte spåras. Därav måste Privacy Badger agera pådrivare: spårare som inte vill efterleva dina önskemål blockeras. Idag har användare i många jurisdiktioner laglig rätt att välja bort vissa typer av spårning. I dessa fall är GPC aktuell.

Syftet med GPC är att utgöra en juridiskt bindande begäran för alla företag verksamma där tillämpbar integritetsskyddslagstiftning finns. Som exempel ger [California Consumer Privacy Act](https://theccpa.org) invårnare i Kalifornien rätten att välja bort att deras data säljs. Genom att sända GPC-signalen meddelar Privacy Badger företagen att du önskar utnyttja dina rättigheter.

CCPA och annan lagstiftning är [inte perfekt](https://advocacy.consumerreports.org/press_release/consumer-reports-study-finds-significant-obstacles-to-exercising-california-privacy-rights/), varför Privacy Badger använder båda angreppssätten. Den ber webbplatser att respektera din integritet och blockerar kända spårare från att överhuvud taget läsas in.
