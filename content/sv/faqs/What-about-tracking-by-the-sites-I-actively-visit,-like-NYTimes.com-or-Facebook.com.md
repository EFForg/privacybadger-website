---
question: 'Så hur fungerar det med spårning från webbplatser jag aktivt besöker, såsom NYTimes.com eller Facebook.com?'
weight: 80
---

För närvarande skyddar Privacy Badger dig primärt från spårning av tredjepartswebbplatser. När det gäller integritetsskydd för ”förstapartswebbplatser” (webbplatser som du besöker direkt) tar Privacy Badger bort spårning av utgående länkklick på [Facebook](https://www.eff.org/deeplinks/2018/05/privacy-badger-rolls-out-new-ways-fight-facebook-tracking) och [Google](https://www.eff.org/deeplinks/2018/10/privacy-badger-now-fights-more-sneaky-google-tracking). Vi planerar att lägga till fler integritetsskydd för första part i framtiden.

Vi gör saker i denna ordning eftersom den mest skandalösa, påträngande och otrevliga formen av online-spårning är den som utförs av företag som du [ofta aldrig hört talas om](https://lumapartners.com/content/lumascapes/display-ad-tech-lumascape/) och inte har någon relation med. Först och främst är Privacy Badger där för att genomdriva Do Not Track mot dessa domäner genom att tillhandahålla de tekniska medlen för att begränsa åtkomsten till deras spårningsskript och bilder. Den rätta policyn för huruvida nytimes.com, facebook.com eller google.com kan spåra dig _när du besöker den webbplatsen_ - och den tekniska uppgiften att förhindra det - är mer komplicerad eftersom spårning ofta är sammanvävd med de funktioner som webbplatsen erbjuder.
